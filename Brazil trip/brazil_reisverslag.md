#Brazil Daarheen en weer terug

Hup, even de grote plas trotseren om er een trouwfeest te crashen.

Toen enige tijd geleden een kameraad, die in Boston woont, ons liet weten dat hij zou trouwen met zijn Braziliäanse vriendin was het voor ons even slikken. Wat? Robke gaat trouwen. Dit kon toch niet waar zijn.
Maar belofte maakt schuld en enige tijd laten vonden we een heuse uitnodiging voor zijn trouwpartij in de bus... De jongeman zou trouwen gaan in Camburi, Brazillië, in de buurt van Sao Paolo. Omdat bij ons, op dat moment, de agenda in eind maart- begin april 2016 nog maagdelijk wit was besloten we om een reisje te boeken richting wat men vroeger het Land van het Heilige Kruis (Terra da Santa Cruz) noemde. Pas in 1540 wordt het land Brazillië genoemd, naar de Portugese naam van het brazilhout (pau-brazil). Voor de beschikbare occurrence records van deze soort (Guilandina echinata) verwijs ik graag naar [GBIF](http://www.gbif.org/species/2958549).  
Eind maart zouden we dus, Ilse, Len ( toen nog bijna 5 ) en ik twee weken richting het land van de Amazonerivier vertrekken. Helaas niet om deze af te varen maar om een rustige strandvakantie in het Sint Tropez van Brazillië door te brengen. Cruisen met onze bijna vijf jarige in het Amazonewoud leek ons een beetje te hoog gegrepen, sorry daarvoor. Gelukkig bevindt zich op een 40 km afstand van Camburi het fabelachtig tropische eiland Ilhabela. Een tropisch eilandje net voor Sao Sabastiao dat zich nog het meest laat vergelijken met het bekende eiland Isla Nubar uit Jurassic Parc. Ook wel bekend als Cocos eiland, op een kleine 100 km af van de kust van Costa Rica. In tegenstelling tot het Cocoseiland is Ilhabela wel bewoond. We zouden enkele dagen in een airbnb in het midden van de jungle verblijven.

##Ilhabela


Ilhabela (Portuguees voor prachtig eiland) is gelegen in een archipel en bevindt zich op ongeveer 6 kilometer zee-inwaarts van Sao Sebastiao. Om er te geraken dien je de ferry te nemen (de Balsa of danser genaamd). Dit duurt ongeveer 15 minuten. Het moment dat je op de ferry zit, weet je al dat het fantastisch gaat worden. Je hebt uitzicht op de korte, maar relatief hoge bergketen die het eiland vormt, zeven bergtoppen op het eiland komen boven de 1000 meter en met een lengte van nog geen 30 kilometer en een breedte van 10 kilometer is dit hoogst impressionant. Het grootste deel van het eiland heeft een vochtig substropisch klimaat, enkel op de bergtoppen vind je een oceanisch klimaat, door de grote hoogte. Op het eiland vind je een 40 tal stranden, van echte toeristenstranden met geringe golven tot echte pareltjes verborgen aan de rand van de jungle, daar waar je enkel met de boot kan geraken en de Atlantische oceaan zijn golven met brute kracht op het eiland doet inbeuken.

Eens in de airbnb aangekomen, werden we hartelijk ontvangen door een half Amerikaanse, half Braziliäanse familie die de hectische bewoonde wereld een aantal jaren geleden vaarwel had gewenst en nu een zelf gebouwen condo bewoonde, ergens halverwege het eiland, reeds een aantal kilometer van de macadam vandaan. Dit zou onze uitvalsbasis vormen voor de volgende dagen. Enig euvel was dat we niet over een auto beschikten en zodoende, als we ergens wilden geraken een taxi of een lift dienden te versieren. (Wat al bij al geen probleem was omdat, waarschijnlijk omdat we vergezeld waren van een vrolijke kleuter, de sporadisch voorbijrijdende auto's spontaan stopten om ons een lift aan te bieden, love the island mentality).

###Parque Estudal de Ilhabela (kadertje)

Ongeveer 85% van de oppervlakte van de archipel bestaat uit het nationaal park Estudal de Ilhabela. Het park werd opgericht in 1977 en is ongeveer 27,025 ha groot. Omdat het bijna volledig bestaat uit een van de meest bedreigde biomen ter wereld, het Atlantisch woud, heeft UNESCO het ook de status van biosfeerreservaat gegeven. Het Atlantisch woud kent een uitdermate hoge biodiversiteit en wordt gekenmerkt door hoge bomen (tot 40 meter), veel epyfyten zoals bromelia's en orchideeën en een groot aantal endemische soorten. Enkele van de belangrijkste voorkomende hardhoutsoorten zijn de Jatoba *Hymenaea courbaril* of ook wel 'Stinktoe' of 'Old man's toe' genoemd,  Jequitibá-rosa of *Cariniana legalis* een soort uit de Lecythidaceae en *Gallesia integrifolia* of Pau-d'alho omdat de bladeren naar look ruiken. Ook vind men er vijgen, ceders en tal van andere tropische boomsoorten (meer dan 600 soorten Angiospermen). Onder de zoogdierenfauna kan je onder meer capucijnenaapjes van het genus Sapajus vinden, de Paca (Cuniculus paca), de Capybara (reuzeknaagdier) en ook jaguars zouden nog op het eiland voorkomen, al worden deze maar zeer zelden waargenomen. De Braziliaanse eekhoorn (Sciurus aestuans) kom je echter wel regelmatig tegen. (Men vindt 51 soorten) Bij de vogels vind je er onder andere Margrietjes (genus *Pionus*), Toekans, Kolobries de Braziliaanse tangare of *Ramphocelus bresilius*, de Kluizenaarstinamoe (*Tinamus solitarius*), de Zwarte kuifarend  (*Spizaetus tyrannus*) en de zelfzame Goudstaartpapegaai (Touit surdus). Verder vind je nog sjakohoenders zoals onder andere de Zwartmaskergoean (*Pipile jacutinga*). Bij de reptielen (41 soorten) en amfibiën (39 soorten) zijn een groot aantal soorten endemisch. 








Samengevat, Ilhabela is een paradijs voor de natuurliefhebber en dan hebben we het nog niet gehad over het fantastische leven onder water rondom het eiland. 


 



